---
layout: post
title: 'Travelog: Rustig aan...'
date: '2015-10-21 17:03:50 +0200'
categories:
- Travel
tags:
- travelog
- dutch ðŸ‡³ðŸ‡±
image: '/images/headers/thailand-03-copy.jpg'
---

Je hebt van die dagen op vakantie dat je het rustig aan doet. Relatief gezien was het vandaag zo'n dag. Vrij vroeg worden we wakker omdat we op het dak regen horen plenzen. Aangezien we vandaag naar een uitkijkpunt wilden is dat verre van ideaal. Wanneer de regen stopt horen we nog meer gestommel op het dak, maar sukkelen we toch weer in slaap.

Wanneer we even later wakker worden en naar buiten kijken blijkt al snel wat er op ons dak zat te stommelen. Op de huisjes beneden ons zien we een stel apen die met elkaar in de clinch liggen op het dak. Het gevecht is dus al een tijdje aan de gang. Niet veel later krijgen we een ontbijtje op bed geserveerd waarna we langzaam alles bij elkaar rapen en uitchecken. Ons uitstapje Koh Phi Phi loopt langzaam tot een einde. De laatste stap is naar het viewpoint gaan. Hoewel we van tevoren al gelezen hebben dat het een hele klim is, blijkt dat niet gelogen. Nog meer trappen dan naar ons appartementje gevolgd door stijle paadjes zonder trappen. Uitgeput komen we boven, waar heel handig een winkeltje is geplaatst om wat te drinken te kopen. Het uitzicht is ondanks de "haze" die over het eiland hangt nog altijd de moeite waard.

![IMG_3584-1.jpg](/images/posts/IMG_3584-1.jpg)
*Het Koh Phi Phi viewpoint...*

We beginnen de terugtocht naar beneden en eten nog wat voordat we weer de boot opgaan voor de terugweg naar Phuket. Bij ons huisje aangekomen is het alweer bijna etenstijd en we trekken naar onze nieuwe favoriet Red Duck. Mocht je je ooit in Kata Beach bevinden dan is dit de place to be. Heerlijk Thais eten met verse ingrediÃ«nten voor een goede prijs. De gele curry op pepertjesniveau 1 van 4 fikte de smaakpapillen op mijn tong in ieder geval al eraf. Naast ons zat een dappere 70+ Engelsman die zijn gerecht op niveau 3 bestelde. Die heeft na 1 hap zijn biertje moeten leegtanken waarna hij toch maar voor iets minder vraagt. Toch leuk.

![IMG_3583-0.jpg](/images/posts/IMG_3583-0.jpg)
*Heerlijke curry!*
