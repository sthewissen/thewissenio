---
layout: post
status: publish
published: true
title: 'Travelog: Kedeng kedeng...'
author:
  display_name: Steven
  login: Steven
  email: dvolvenl@gmail.com
  url: https://www.thewissen.io
author_login: Steven
author_email: dvolvenl@gmail.com
author_url: https://www.thewissen.io
wordpress_id: 206
wordpress_url: http://www.dvolve.org/?p=206
date: '2015-10-13 08:15:21 +0200'
date_gmt: '2015-10-13 06:15:21 +0200'
categories:
- Travel
tags:
- travelog
- dutch ??
---
<p>Het was een rustig dagje in Bangkok gisteren. Uitslapen, relaxed alles inpakken en uiteindelijk naar het station zien te komen voor een zo goedkoop mogelijke prijs want afdingen is hier gewoonte. Zelfs als je een akkoord bereikt heb je het gevoel dat je afgezet wordt.<!--more--></p>
<p>Nadat we op het station zijn aangekomen is het een kwestie van voedsel inslaan en wachten op de nachttrein waarvoor het boarden om 18:10 begint. Gewapend met backpacks en handbagage wringen we ons onze kabines in die nog in de treinstoel modus zijn opgesteld. Het duurt echter niet al te lang voordat de banken afgeklapt worden en het bed wordt opgemaakt door een fanatieke bedopmaker met mondkapje tegen die Hollandse bacillen.</p>
<p>[caption width="657" align="aligncenter"]<a href="/images/posts/IMG_3504.jpg"><img width="657" height="150" alt="De nachttrein in al zijn glorie..." src="/images/posts/IMG_3504.jpg" title="De nachttrein in al zijn glorie..." class="img-responsive size-thumbnail"></a> De nachttrein in al zijn glorie...[/caption]Aangezien het pas een uur of 8 is en het dus veel te vroeg is om te slapen besluit Luuk dat het een goed moment is om een pak kaarten uit te halen. Na eerst wat te jokeren besluit Luuk dat hij ergens op zijn reizen een nieuw spelletje geleerd heeft. Helaas zijn de regels na verloop van tijd uit zijn hoofd wegge&euml;bd en spelen we een potje doelloos kaarten om vervolgens toch maar over te stappen op een ander spel.</p>
<p>Aangezien we weinig anders te doen is in de trein dan kaarten en slapen besluiten we op een gegeven moment een poging te wagen tot slapen. Nadia in het bovenbed, ik beneden want dat is ruimer. Het wordt een hobbelige rit want het is geen supervloeiend spoor dat men door de jungle getrokken heeft en nu ik dit in het hotel typ voelt het nog steeds alsof het bed beweegt. Met wat flarden aan slaap komen we om 7:15 in de ochtend aan in Chiang Mai in het noorden van Thailand. Iets minder zonnig maar nog steeds aangenaam qua temperatuur. Even acclimatiseren en wat we morgen doen zien we dan wel weer.</p>
